<?xml version="1.0" encoding="utf-8"?>
<clanek>
  <zahlavi>
    <rubrika>Aktuality</rubrika>
    <nazev>EU chce použít XML při rozvoji e-businessu</nazev>
    <autor>Jiří Kosek</autor>
  </zahlavi>
  <perex>Evropská komise si nechala vypracovat zprávu, která se zabývá
možnostmi rozvoje elektronického obchodování zejména pro malé a
střední podnikatele. Výsledky studie možná někoho překvapí --
e-business se bude rozvíjet díky použití XML a lepších vyhledávacích
technologií.</perex>
  <para>Studii pro Evropskou komisi vypracovala společnost
InfoConsult, která sdružuje několik předních evropských konzultantů,
kteří se nezaměřují jen na podnikání, ale i na informační a
komunikační technologie. Podle nich je dnes největší překážkou pro
uplatnění e-businessu <em>obtížné vyhledávání informací</em>. Pokud
hledáme na Internetu určitý výrobek, službu či firmu, musíme použít
klasické vyhledávací služby, které nás zahltí stovkami, mnohdy
neužitečných, odkazů.</para>
  <para>Studie navrhuje vytvoření sady XML tagů, kterými by se na
webových stránkách označovaly jednotlivé údaje o firmě, jejích
výrobcích a službách. Současně by se měla vytvořit nová vyhledávací
služba, která by "rozuměla" nově definovaným tagům. Pomocí této služby
by pak každý mohl velice snadno nalézt informace nebo výrobek, který
potřebuje.</para>
  <para>Jistě krásná idea však vyvolává mnoho praktických otázek a
problémů. První překážkou je zatím slabá podpora XML v běžně
používaných prohlížečích. Doplnění speciálních tagů do současných
webových stránek by nemuselo dělat dobře některým starším prohlížečům.
Aby byl celý systém opravdu užitečný, musela by speciální tagy na
svých stránkách používat většina firem. Jazyk XML zatím však autoři
webových stránek neovládají a dosud není na trhu cenově dostupný
WYSIWYG editor pro XML.</para>
</clanek>